---
title: 'AI och klimat - Case-diskussion'
description: 'Diskutera AI:s klimatpåverkan genom tre case: techbolagens löften, AI som klimatverktyg, och ditt eget ansvar som användare.'
order: 1
tags:
  - klimat
  - konsekvenser
  - diskussion
  - uppgift
---

## Case-diskussion: AI och klimat

Arbeta i grupper om 3-4 personer. Varje grupp får **ett case**. Läs bakgrunden, diskutera frågorna och förbered en kort presentation (2 min).

---

### Case A: Techbolagens klimatlöften

<details>
<summary><strong>Bakgrund</strong></summary>

Google lovade nå netto-noll till 2030. Microsoft lovade bli "carbon negative" till 2030. Båda har sett utsläppen öka kraftigt pga AI-satsningar:

- Googles utsläpp ökade **48% på fem år** (2019-2023)
- Microsofts totala klimatavtryck ökade **23.4%** jämfört med 2020

Samtidigt investerar de massivt i ren energi - Google tecknade avtal för **8 GW** ren energi bara under 2024, och Microsoft har avtalat **34 GW** kolfri el i 24 länder. Båda företagen satsar på kärnkraft som en del av lösningen.

</details>

**Diskussionsfrågor:**
1. Räcker det att köpa ren energi om den totala förbrukningen fortsätter öka?
2. Kan ett företag trovärdigt kalla sig "hållbart" medan utsläppen stiger?
3. Borde det finnas lagstiftning som begränsar AI-företags energianvändning?

---

### Case B: AI för klimatet - dubbelrollen

<details>
<summary><strong>Bakgrund</strong></summary>

AI används också för att *bekämpa* klimatförändringar:

- DeepMind minskade energin för kylning av Googles datacenter med **40%**
- AI optimerar elnät, förutspår väder och utvecklar nya material
- Googles Gemini blev **33x energieffektivare** på ett enda år

Men prognosen till 2030 visar att AI årligen kan släppa ut **24-44 miljoner ton CO2** - motsvarande 5-10 miljoner bilar på vägarna. Samtidigt kräver tillverkningen av AI-hårdvara sällsynta jordartsmetaller där gruvdriften orsakar avskogning och vattenförorening i andra delar av världen.

</details>

**Diskussionsfrågor:**
1. Väger AI:s klimatnytta upp mot dess klimatkostnad?
2. Vem bestämmer vilken AI-användning som är "värd" energin?
3. Är det rättvist att rika länder använder AI för bekvämlighet medan fattiga drabbas av klimateffekterna?

---

### Case C: Du som användare

<details>
<summary><strong>Bakgrund</strong></summary>

Att ställa en vanlig textfråga till ChatGPT kostar ungefär lika mycket energi som en Google-sökning (~0.3 Wh). Men:

- En fråga till en reasoning-modell (t.ex. o3) kan kosta upp till **100x** mer
- Att generera en AI-bild kostar **20-40x** mer
- AI-video kan kosta **1000-3000x** mer

Bakom varje fråga finns datacenter som drar enorma mängder el och vatten, och GPU:er tillverkade av sällsynta metaller som bryts i gruvor runt om i världen. En enda high-end GPU producerar ~200 kg CO2 vid tillverkning och blir föråldrad efter 2-3 år.

</details>

**Diskussionsfrågor:**
1. Borde det finnas en "klimatdeklaration" på AI-tjänster, som på mat?
2. Skulle du använda AI annorlunda om du visste den exakta kostnaden per fråga?
3. Är det rättvist att lägga ansvaret på användaren eller på företagen?

---

## Gruppredovisning

Varje grupp presenterar under **2 minuter**:
- Vad var det mest överraskande?
- Vilken fråga var ni mest oeniga om?
- En sak som alla i gruppen höll med om

---

## Exit ticket

Innan ni går - svara individuellt på en lapp:

> **Formulera ett scenario där AI:s klimatpåverkan kolliderar med antingen integritet eller etik. Skriv 2-3 meningar.**

*Tips: tänk på tabellen nedan och hitta kopplingar mellan kolumnerna.*

| | Integritet | Etik | Klimat |
|---|---|---|---|
| **Kärnfråga** | Vem ser mig? | Vem gynnas/missgynnas? | Vem betalar priset? |
| **Spänning** | Säkerhet vs övervakning | Effektivitet vs rättvisa | Utveckling vs hållbarhet |
